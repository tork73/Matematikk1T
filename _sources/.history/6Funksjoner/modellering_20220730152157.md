# Modellering med funksjoner



Nå skal vi se nærmere på modellering og hvordan matematiske modeller kan hjelpe oss til ta avgjørelser.

Du skal kunne

* vite hva modellering er
* kjenne til hvordan vi kan finne modeller ved regresjon (funksjonstilpassing)
* vurdere modellene

![](/bilder/modellering_1.png)

## Hva er modellering?

Her er en video som prøver å forklare det og gir en introduksjon til hvordan vi kan bruke GeoGebra til hjelp. Senere skal vi se i mer detalj på hvordan vi får lagt inn data og finner de riktige kommandoene i GeoGebra.

<div style="padding:56.25% 0 0 0;position:relative;"><iframe src="https://player.vimeo.com/video/479025997?h=397146abfd&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

## Lineær regresjon

Når vi skal finne en modell ønsker vi ofte å finne sammenhenger mellom to størrelser. I tabellen nedenfor ser du folketallet i en kommune for noen utvalgte år.


|     År    |  1990  |  1995  |  2000  |  2005  |  2010  |
|:---------:|:------:|:------:|:------:|:------:|:------:|
| Folketall | 211 826 | 221 717 | 229 496 | 239 209 | 256 600 |

Dersom vi plotter tallene i tabellen i et koordinatsystem, med antall år etter 1990 på x-aksen og folketallet langs y-aksen, får vi følgende:

![](/bilder/folketallBergen.png)

Vi ser at punkta ligger tilnærmet på en rett linje. I denne leksjonen skal du lære hvordan du kan bestemme en slik linje som passer bra med slike punkt. Vi sier at vi finner en lineær modell for folketallet i dette tilfellet.

**Aktivitet**

Nedenfor er det tegnet inn fire blå punkt i et koordinatsystem. Disse gir en tilnærmet lineær sammenheng $y=f(x)$. Flytt på punkta $E$ og $F$ slik at denne tilnærmingen blir bra.


<iframe scrolling="no" src="https://www.geogebratube.org/material/iframe/id/juqtwqax/width/702/height/448/border/888888/rc/false/ai/false/sdz/true/smb/false/stb/false/stbh/true/ld/false/sri/false/at/preferhtml5" width="702px" height="448px" style="border: 0px;"> </iframe>

