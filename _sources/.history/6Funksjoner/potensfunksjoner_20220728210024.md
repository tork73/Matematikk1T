# Potensfunksjoner

Nå har turen kommet til å se på funksjoner hvor variabelen er grunntallet.

Målet er at du skal kunne utforske og beskrive egenskapene til potensfunksjoner. 


## Hva er en potensfunksjon? 

Tidligere har du lært at en potens er et produkt der alle faktorene er like. I 

$$ 3 \cdot 3 \cdot 3 \cdot 3 = 3^4 $$
er $3$ grunntallet og $4$ eksponenten i potensen $3^4$. Ved å la grunntallet i potensen være variabelen $x$, skaper du en potensfunksjon.

```{admonition} Definisjon  
: class: important

En **potensfunksjon** er en funksjon som kan skrives på formen

$$f(x)=a \cdot x^b $$

 der  $a, b \in \mathbb{R}$ og $x>0$ 
```

Årsaken til at vi generelt må kreve at $x>0$ er at om for eksempel $b=0.5$, så får vi kvadratrotfunksjonen. Vi vet at nå vi jobber med reelle tall, så kan vi ikke ta kvadratroten av et negativt tall. Dersom $b<0$ kan vi heller ikke ha $x=0$ med i definisjonsmengden, siden vi da ville ha delt på 0. 

Du har allerede sett på noen potensfunksjoner. Er det ikke noe kjent med denne?

$$f(x)=3 \cdot x^2$$

Den kan også kalles en andregradsfunksjon.

Et annet eksempel er den her:

$$g(x)=2 \cdot x^{-2}$$

Med definisjonen av en negativ eksponent i potensregningen kan du gjerne skrive den som:

$$g(x)=2 \cdot x^{-2}= \dfrac{2}{x^2}$$

og da har du en rasjonal funksjon.

Nå skal du se på noen funksjoner som bare er potensfunksjoner og de har ikke hele tall som eksponent. Her er et par eksempler

$$h(x)=5,1 \cdot x^{0.23}$$

$$i(x)=4 \cdot x^{-0.7}$$

Andre eksempler er funksjoner med et rotuttrykk.

$$j(x)=\sqrt[3]{x}= x^{\frac{1}{3}}$$

![](/bilder/RootAndPowerFunctions.svg)

## Egenskaper til potensfunksjoner

Nedenfor kan du undersøke hvordan grafen til $f(x)=x^r$ ser ut for ulike verdier for $r$.

a) Hva må til for at definisjonmengden til $f$ skal være alle reelle tall (også negative)?</p>

b) For hvilke &nbsp;verdier for $r$ kan $x$ være 0?&nbsp;</p>

<p><iframe scrolling="no" src="https://www.geogebratube.org/material/iframe/id/mdstfqu3/width/713/height/534/border/888888/rc/false/ai/false/sdz/true/smb/false/stb/false/stbh/true/ld/false/sri/true/at/preferhtml5" width="713px" height="534px" style="border: 0px;"> </iframe></p>


```{admonition} Oppgave 1
: class: note

Nedenfor har vi tegnet fire grafer. Disse er grafene til funksjonene

$$ f(x)=2\cdot x^{0.3}$$
$$ g(x)=2\cdot x^{1.7}$$
$$ h(x)=2\cdot x^{2.3}$$
$$ k(x)=2\cdot x^{0.7}$$

Hvilke graf hører til hvilke funksjon? 

![](/bilder/potensfunksjon1.png)

```


```{admonition} Fasit
: class: dropdown

A er grafen til $h$, B er grafen til $g$, C er grafen til $k$ og D er grafen til $f$. 

```

```{admonition} Oppgave 2
: class: note

Nedenfor har vi tegnet grafene til fem potensfunksjoner på forme $y=a\cdot x^b$. Bestem $a$ i hvert tilfelle.  

![](/bilder/potensfunksjon2.png)
```

```{admonition} Fasit 
: class: dropdown

A er grafen til $f(x)=4\cdot x^{1.7}$

B er grafen til $g(x)=3\cdot x^{1.7}$

C er grafen til $h(x)=2\cdot x^{1.7}$

D er grafen til $i(x)=1\cdot x^{1.7}$

E er grafen til $j(x)=0.5\cdot x^{1.7}$

Det er ikke forventet at du skal bestemme eksonenten $1.7$ i denne oppgaven. 
```


```{admonition} Oppgave 3
: class: note

Hos pattedyr med fire bein er det vanlig at forholdet mellom bredden av leggen og kroppslengden følger denne formelen.

$$\text{leggbredde} = \text{en konstant} \cdot\text{kroppslengde}^{\frac 3 2}$$

Konstanten varierer, men ellers stemmer formelen godt for alt fra mus til elefant.

For hunden på bildet er konstanten funnet. Funksjonsuttrykket som viser sammenhengen mellom leggbredde ($l$) og kroppslengde ($k$) er gitt ved:

$$l(k)=0.0011 \cdot k^{\frac{3}{2}}$$

Alle lengdene er i millimeter.

En gang da hunden var valp ble leggbredden målt til 17 mm. Hva var kroppslengden da? 

![](/bilder/allometri.png)
```

```{admonition} Løsning
: class: dropdown

Vi må løse likningen

$$ 0.0011\cdot k^{\frac 3 2} = 17$$

Deler vi med $0.0011$ på begge sider og opphøyer alt i $\ \frac 2 3 \ $ får vi 

$$ k = \left(\frac{17}{ 0.0011} \right)^{\frac 2 3} =  620.5$$

Kroppslengden var ca 62 cm. 


```

```{admonition} Oppgave 4
: class: note


```