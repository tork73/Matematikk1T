# While-løkker

Nå skal du lære å bruke while-løkker. Det er løkker der Python gjør ulike beregninger så lenge en betingelse er oppfylt.  

```{code}
a = 1
sum  = 0
Så lenge a er mindre enn 10:
    adder a til sum
    øk a med 1
skriv ut sum
```

Her ser du at det setter opp en betingelse i tredje linje: så lenge a er mindre enn 10. Siden a i utgangspunktet er 1, så er dette sant. Sum vil derfor få en ny verdi 0+1=1 og a øker til 2. Da er fremdeles a  mindre enn 10, så vi addere a til sum og får sum = 1+2=3 og a blir lik 3. Slik fortsetter vi så lenge a er mindre enn 10. Resultatet blir at sum får verdien sum = 1+2+3+4+5+6+7+8+9 = 45.

![](/bilder/everyone.jpg "Foto: Adi Goldstein på Unsplash")

Vi har tidligere sett på løkker av typen

```{code}
for i in range(1, 11):
   s = s + i
```
I slike løkker gjennomløper tallet «i» alle tallene som er spesifisert av range-kommandoen. En annen type løkke som er nyttig å bruke er såkalte while-løkker. I en while-løkke vil en kode gjentas så lenge en betingelse er sann:

```{code}
while betingelse:
   kode som kjøres så lenge betingelsen er sann.
```

## Eksempel 1
I filmen nedenfor viser vi hvordan vi kan bruke en slik løkke til å printe ut alle kvadrattallene mindre enn 200.

<div style="padding:56.15% 0 0 0;position:relative;"><iframe src="https://player.vimeo.com/video/435784038?h=9b72504762&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

## Oppgave 1

<p>Bruk Python til å bestemme hvor mange kubikktall som er mindre enn 1000. Husk at kubikktallene er tallene $1^3, 2^3, 3^3, \ldots$.

<p>Du kan lage programmet her:&nbsp;</p>
<iframe src="https://trinket.io/embed/python3/07fd44e51b" width="100%" height="300" frameborder="0" marginwidth="0" marginheight="0" allowfullscreen=""></iframe>

