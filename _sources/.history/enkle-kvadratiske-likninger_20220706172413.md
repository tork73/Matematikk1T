# Enkle kvadratiske likninger

Et uttrykk som kan skrives på formen $q^2$ kalles et fullstendig kvadrat. Tenk på det som et kvadrat som har lengde $q$ og arealet er $q^2$.

I denne leksjonen skal du lære å kunne omforme uttrykk til slike fullstendige kvadrater og utnytte det til å løse likninger. Uttrykket $x^2+6x+9$ er et eksempel på et slikt uttrykk. Dette er et fullstendig kvadrat siden 

$$x^2+6x+9 = (x+3)^2 $$

Å skrive slike uttrykk som fullstendige kvadrat vil bli nyttig når vi skal 

* løse likninger
* omforme uttrykk

Nå skal vi mest jobbe med å omforme uttrykk, men avslutningsvis skal vi få løse noen likninger.

## Fullstendig kvadrat

I videoen under forklarer vi hva fullstendige kvadrat er. Før du ser videoen, faktoriser disse to uttrykkene:

$$ x^2+4x+4$$

$$ x^2-14x+49$$


<div style="padding:56.6% 0 0 0;position:relative;"><iframe src="https://player.vimeo.com/video/291467805?h=96bb3e1f4e&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>


```{admonition} Oppgave 
: class: note

Hvilke av uttrykkene under kan skrives som et fullstendig kvadrat?

a) $x^2 + 4x + 4$

b) $x^2+8x$

c) $ 1-2x+x^2$

d) $4x^2 + 8x + 4$

e) $x^2$

f) $ (x+4)^2-4^2$

```