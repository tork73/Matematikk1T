# Gjennomsnittlig vekstfart

Nå skal du lære å bestemme den gjennomsnittlige vekstfarten til en funksjon i et intervall. Ordet «vekstfart» kan høres ut som noe som alltid vokser til det større, men du skal få se at funksjoner også kan ha negativ vekstfart.

Du skal kunne gi en grafisk tolkning av gjennomsnittlige vekstfart og du skal lære hvordan du kan regne den ut og gi noen praktiske tolkninger.

## Hva er gjennomsnittlig vekstfart?

```{admonition} Oppgave 1
: class: note

Oljefondet ble opprettet i mai 1996 og det ble da satt inn nesten 2 milliarder koner i fondet. I november 2013 var det ca. 5000 milliarder kroner i fondet. Det vil si at fondet har hatt en positiv vekst i disse årene:

Vekst= endringen i oljefondet = Sluttverdi - startverdi= 5000 - 2 = 4998

Hvor mye blir den gjennomsnittlige vekstfarten pr år?

```

```{admonition} Løsning
: class: dropdown

Gjennomsnittlig vekstfart pr år= $ \dfrac{\text{vekst}}{\text{antall år}} = \dfrac{4998 \text{ milliarder}}{17,5 \text{ år}}= 285,6 \text{ milliarder pr år} $

```

Nå kan du se en video om hvordan bestemme den gjennomsnittlige vekstfarten til en funksjon.

<div style="padding:56.25% 0 0 0;position:relative;"><iframe src="https://player.vimeo.com/video/299173905?h=5e77bf3a59&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

<br>

I videoen så du at den gjennomsnittlige vekstfarten til en funksjon $f$ fra $x=a$ til $x=b$ er lik stigningstallet til sekanten som går gjennom punktene $(a, f(a))$ og $(b, f(b))$. Bruk dette til å svare på oppgaven under.

```{admonition} Oppgave 2
: class: note

Adil kjøper en ny scooter til 18 900 kr. Scooterens verdi avtar med 12 % i året. Etter $x$ år er scooterens verdi gitt ved eksponentialfunksjonen

$$ f(x) = 18900 \cdot 0,88^x$$

<iframe src="https://www.geogebratube.org/material/iframe/id/ag32h2b6/width/710/height/446/border/888888/rc/false/ai/false/sdz/true/smb/false/stb/false/stbh/true/ld/false/sri/true/at/preferhtml5" style="border: 0px;" height="446px" scrolling="no" width="710px"> </iframe></p>

Bruk simuleringen over til å bestemme gjennomsnittlig vekstfart de

a) to første årene

b) fem første årene

c) ti første årene

```

```{admonition} Oppgave 3
: class: note

Stig som stopper på en bensinstasjon hvor han handler ukeblader for 80 kr og $x$ liter bensin. Stig må da betale $f(x)=25x+120$ kroner.

Hvor mye må Stig betale per liter bensin?

(dvs, den gjennomsnittlig vekstfarten til f)

```

**Generelt**

$f(x)=ax+b$ er et generelt uttrykk for en lineær funksjon. Hva er sammenhengen mellom dette uttrykket og den gjennomsnittlige vekstfarten til funksjonen? 

![](/bilder/lin1.png)

```{admonition} Oppgave 4
: class: note

Gitt er en lineær funksjon $f$.  Gjennomsnittlig vekstfart i intervallet $[5,7]$ er $-12$. Videre vet vi at $f(0)=4$. 

Hva er funksjonsuttrykket til funksjonen $f$?
```

```{admonition} Løsning
: class: dropdown


$f(x)=-12x+4$ fordi den gjennomsnittlige vekstfarten til en lineær funksjon er lik funksjonens stigningstall. $f(0)=4$ forteller at skjæringspunktet med andreakse er 4, som også blir kalles konstantleddet.
```

```{admonition} Oppgave 5
: class: note

Om en funksjon $f$ vet vi at mellom $x=1 $ og $x=4$ er den gjennomsnittlige vekstfarten til $f$ lik 0.

Forsøk å tegne en skisse av funksjonen $f$ ut fra det du vet. Kan funksjonen $f$ tegnes på flere måter?

I feltet under skal du forklare om funksjonen $f$ kan tegnes på flere måter eller ikke. Husk å begrunne svaret ditt.

```

## Opp