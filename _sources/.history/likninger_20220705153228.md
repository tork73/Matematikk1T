# Introduksjon til likninger

Nå ønsker vi at du skal få en god forståelse hva en likning er, og hva det betyr at for eksempel $x=4$ er en løsning av en likning.

Du skal også lære å løse en del likninger ved ulike metoder. Du skal i første omgang konsentrere deg om lineære likninger. Det er likninger av typen 

$$ 2x-3=4-5x$$


I løpet av 1T skal du kunne løse disse ved

* prøve-og-feile-metoden
* generell metode
* grafisk løsning
* løsning ved hjelp av digitale verktøy

Prøve-og-feile-metoden og generell metode skal du jobbe med i denne leksjonen. Grafisk løsning skal du se på når du kommer til Funksjoner og løsning ved hjelp av digitale verktøy kommer neste gang.

Det kan godt være at du kan mye av det du møter i denne leksjonen fra før. Likevel vil vi at du jobber deg gjennom leksjonen slik at du om mulig får en enda dypere forståelse av dette temaet. 

![](/bilder/tavle.png)

## Hva er en likning? 

I videoen nedenfor vil du lære hva en likning er og hva det vil si at en bestemt x-verdi er en løsning til en likning.

<div style="padding:56.6% 0 0 0;position:relative;"><iframe src="https://player.vimeo.com/video/291454845?h=ff5c399adc&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

I videoen ovenfor så du at i en likning er det to uttrykk som skal være like. Som oftest er høyre- og venstresiden to uttrykk i x. Når du skal løse likninger, søker du de x-ene som gjør at venstresiden og høyresiden av likhetstegnet blir like. 

I videoen så du på likningen

$$ 2x^2+x=12-x$$

Denne likningen har to løsninger: $ x= 2$ og $x=-3$. 

Man ser for eksempel at $x=-3$ er en løsning fordi 

- [x] Venstresiden$=  2\cdot (-3)^2+(-3)=2\cdot 9-3=15$
- [x] Høyresiden $ =12-(-3)=15 $

Siden venstresiden og høyresiden er like når $x=-3$, så betyr det at $x=-3$ er en løsning til likningen

Kan du vise at også  $x=2$ er en løsning? 

## Prøve-og-feile-metoden 

Denne metoden går ut på å prøve med ulike verdier for den ukjente og se om du kan finne en løsning som passer. 

Eksempel

Finn en $x$ som gjør følgende likning sann:

$$ 2x-2=10-4x$$

Når du skal bruke prøve-og-feile-metoden, setter du inn ulike verdier for $x$ på høyre- og venstresiden av likningen og ser hvilken som gjør de to sidene like store. 

$ x=1$ gir  V.S. $=2\cdot 1-2=0$  og  H.S. $= 10-4\cdot 1=6$ $\to$ V.S. ≠ H.S $\to x≠1$

$x=2$ gir V.S. $=2\cdot 2-2=2$ og H.S. $=10-4\cdot 2=2$ $\to$ V.S = H.S $\to x=2$

Over ser du at $ x=1$ ikke er en løsning, mens $x=2$  er en løsning.

> Vi skriver H.S. for høyre side og V.S. for venstre side av en likning. 

```{admonition} Oppgave 1 
: class: note

Hvilke av likningenene under har 
$x=3$ som en løsning?


a) $2x−1=5$

b) $4x-8=10-6x$

c) $4x+9=24-x$

d) $4+x = 4-x$

e) $4+3x=2x-4$
 
```

```{admonition} Klikk på knappen til høyre fasit!
:class: dropdown

Riktige svar er a) og c). 
```

## Polynomlikninger

Det fins flere typer likninger som du skal lære å løse. De enkleste er de som vi kaller for lineære. En lineære likning er en likning der høyeste potens av $x$ er 1. Her er et eksempel: 

$$ 2x-3=4^2-x$$

Selv om det står $4^2$ på høyresiden av denne likningen, så er dette likevel en lineær likning. Det er fordi hvert ledd som inneholder $x$ kun er i  førstepotens. 

På samme måte er en andregradslikning en likning som er satt sammen av ulike ledd på hver side av likhetstegnet der høyeste potens av $x$ er $x^2$. Her er et eksempel på en slik likning: 

$$ x-2x^2=4+x^2$$

På samme måte finnes tredjegradslikninger, fjerdegradslikninger etc. Likningen nedenfor er en femtegradslikning. 

$$ 1-x=x^5+x^4$$

Den siste likningen skal du slippe å løse med «papir og blyant». 

```{admonition} Oppgave 2
: class: note

Se om du kan lagetre likninger som har 
$x=4$ som en løsning. 

```

## Andre ukjente

Det er vanlig å bruke $x$ for den ukjent i en likning. Men det er ingen grunn til at du ikke skal kunne bruke andre bokstaver. Dette vil du komme tilbake til når du skal jobbe med formelregning. Her er et vanlig eksempel:

$$ 10=\frac{120}{t}$$

Hvilken verdi for $t$ vil passe inn i denne likningen? 

## Generell metode for løsning av likninger

I videoen nedenfor vil du lære om prinsippene bak det som kalles for generell metode.

<div style="padding:56.6% 0 0 0;position:relative;"><iframe src="https://player.vimeo.com/video/291456169?h=ebb0168592&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

Vi repeterer prinsippene bak den generelle metoden for å løse likninger, da det kan være litt tungvint å løse likninger kun med prøve-og-feile-metoden. Særlig dersom løsningen ikke er et helt tall. Skal du for eksempel løse likningen 

$$ 2x-4=1-x$$

vil det muligens ta litt tid før du finner den korrekte løsningen, som i dette tilfellet er $x=\dfrac{5}{3}.$ 

Når du skal løse slike likninger, må du gjøre bruk av to viktige prinsipper. Du vet at 

$$ 4 = 2\cdot 2 $$

Dersom du adderer 3 til begge sider av likhetstegnet i likheten over, så vil du fremdeles få noe som er likt. Du får da:

$$ 4 \color{red}{+3} \color{black}{= 2\cdot 2 } \color{red}{+3} $$

På samme måte vil likheten fremdeles gjelde om du multipliserer eller dividerer med et tall (forskjellig fra null) på begge sider. Du har for eksempel at 

$$ 4 \color{red}{\cdot 5} \color{black}{= 2\cdot 2} \color{red}{\cdot 5} $$


Når du løser likninger, kan du tenke på likhetstegnet som et likevektspunkt. Det som står på venstresiden må være like stort som det som står på høyresiden for at du skal kunne få en løsning. Du må ha balanse mellom de to sidene. Denne balansen blir bevart om du adderer samme størrelse på begge sider av likhetstegnet. Tilsvarende blir balansen bevart om du multipliserer med samme tall på begge sider. 

Prøv selv
I videoen på neste side skal du får se generell metode i praksis med et par eksempler. Oppgavene som løses i de kommende videoene er 

$$15x+5\cdot (24-x)=200   \text{  \ \ \ og \ \ \ }   5-\dfrac{6}{3x-1}=2$$

Prøv gjerne å løse disse i kladdeboken din før du går videre. 

```{admonition} Prinsipp for løsning av likninger
: class: important

* Du kan legge til samme tall på begge sider av en likning uten at du endrer løsningene.
* Du kan multiplisere begge sider av en likning med et tall ulik null uten at du endrer løsningene.

```


I videoen nedenfor kan du se et par eksempler på hvordan du bruker generell metode til å løse likningene  $15x+5\cdot (24-x)=200$  og  $ 5-\dfrac{6}{3x-1}=2$.

<div style="padding:56.6% 0 0 0;position:relative;"><iframe src="https://player.vimeo.com/video/291456411?h=03301ffb19&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>


## Løsningsmengder


Løsningsmengder er den tallmengden som er en løsning til en likning.

Likningen $7x-6=2(x-3)+3(x+2)$ har én løsning, nemlig $x=3$. Dermed er løsningsmengden til likningen $\mathcal{L}=\{3\}$.

Noen likninger har flere løsninger, for eksempel har likningen $2(x^2+3)=x(5+x)$ to løsninger, $x=2$ og $x=3$. Løsningsmengden til denne likningen er da $\mathcal{L}=\{2,3\}$.

```{admonition} Oppgave 
: class: note


Prøv å løse likningen nedenfor. Hva kommer du fram til? Hva kan du si om løsningsmengden? 

$$4-x=2x-3(x+1)$$

```

<div style="padding:56.6% 0 0 0;position:relative;"><iframe src="https://player.vimeo.com/video/291456745?h=6c25c39a6a&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>


