

Du kjenner kanskje til likninger fra ungdomsskolen. Når du løser likninger, ønsker du å finne et tall som er slik at to uttrykk blir like store. Et eksempel på en slik likning er 

$$ 2x+3=4-x$$

Vi kunne ha skrevet dette problemet på følgende måte. Hvilket tall passer i boksen slik at begge sider av likhetstegnet blir like store? 

$$ 2 \cdot \square +3=4-\square$$  

Å løse likninger handler om å bestemme slike tall.

Her skal du også lære hvordan du kan løse lineære likninger. Det fins flere metoder du kan bruke og det er lurt å lære seg flere slike metoder.

* prøve-og-feile-metode
* generell metode
* grafisk løsning
* løsning ved hjelp av digitale verktøy 

 