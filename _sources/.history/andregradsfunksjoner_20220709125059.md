# Andregradsfunksjoner og grafene deres

Nå skal du lære om egenskapene til det vi kaller for andregradsfunksjoner. Det er funksjoner som kan skrives på formen

$$f(x)=ax^2+bx+c ,  \text{ der  $a$, b og $c$ er tre reelle tall.}$$

Du skal du kunne 

* tegne grafen til en slik funksjon
* gjøre greie for hvordan ulike verdier for $a, b$ og $c$ påvirker grafens utseende
* bestemme grafens symmetrilinje og bruke dette til å finne topp- eller bunnpunkt på grafen.

## Andregradsfunksjoner i praksis

Andregradsfunksjoner dukker opp i mange sammenhenger. Her er noen eksemepler

**Eksempel 1**

Dersom du kaster en stein med en fart 8 m/s rett opp, vil høyden $h$  (i meter) være gitt ved 

$$ h(t)=8t-4,9 t^2$$

Eksempel 2
Arealet $A$ til en sirkel med radius $r$ er gitt ved 

$$ A(r)=\pi\cdot r^2$$

Eksempel 3
Kostnadene $K$ til en bestemt bedrift ved produksjon av $x$ enheter er gitt ved

$$ K(x)=3,1x^2-86x+1110 $$


Felles for alle disse eksemplene er at største eksponenten i hvert funksjonsuttrykk er 2. Det er derfor vi kaller dem for andregradsfunksjoner.

På samme måte kaller vi funksjonen $ g(x)=x^3-2x+1$ for en tredjegradsfunksjon. Graden er den største eksponenten i funksjonsuttrykket.

```{admonition} Graden til en polynomfunksjon
: class: important

Vi sier at en polynomfunksjon $f(x)$ har grad $n$ dersom det har et ledd som inneholder $x^n$ og at det ikke har ledd som innholder høyere potenser av $x$. 

```