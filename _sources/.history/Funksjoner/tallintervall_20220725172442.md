# Tallintervall og ulikheter

Nå skal du lære å løse ulikheter. Du skal kunne

* løse ulikheter ved hjelp av digitale verktøy
* løse ulikheter grafisk
* løse ulikheter ved regning.

## Løse ulikheter

```{admonition} Oppgave 1
: class: note

Nedenfor ser du grafen til $f(x)=2x-2$. Bruk grafen til å løse ulikhetern $f(x)>0$. 

![](/bilder/nullpunkt1.png)

```

```{admonition} Løsning  
: class: dropdown

Nullpunktet til funksjonen er $ x=1 $. Når $x<1$ er funksjonsverdien mindre enn null. Det kan vi se ved at grafen er under x-aksen. Der er y-verdiene negative. 
Funksjonsverdiene er positive når $ x>1 $.

![](/bilder/nullpunkt2.png)

Svaret blir da at $f(x) >0 $ når $x > 1 $.

vi kan også skrive det som $ x \in \left< 1, \rightarrow \right> $

Det vil si at $x$ er element i intervallet av x-verdier fra 1 og oppover til uendelig. Nå skal du bli mer kjent med denne skrivemåten.

```

## Tallintervall

Når vi skal skrive løsningene av ulikheter kan vi gjøre det med forskjellige symboler. Tegnene < og > kjenner du fra før. Nå skal vi se på et alternativ.

Når vi skal referere til bestemte tall, bruker vi klammeparenteser $\{\cdots\}$. Mengden av de naturlige tallene $1$, $2$ og $5$ skrives som $\{1,2,5\}$.

Mengden av alle reelle tall avgrenset av to verdier kalles et tallintervall. Eksempler på tallintervaller er $[1,3]$, $\langle 1,3\rangle$, $\langle 1,3]$ og $[1,3\rangle$. 

$[1,3]$ inkluderer tallene $1$ og $3$ i tillegg til alle reelle tall mellom disse to tallene. Dette er et lukket intervall.

I intervallet $\langle 1,3\rangle$ er ikke  $1$ og $3$ ikke med. Alle de reelle tallene mellom $1$ og $3$ er med. Dette er et åpent intervall. 

I intervallet $\langle 1,3]$ er tallet $1$ ikke med, mens tallet $3$ er med.

I intervallet  $[1,3\rangle$ er tallet $1$ med, mens $3$ ikke er med. De to siste intervallene kalles halvåpne intervaller.  

Intervallet $[2,\to \rangle $ inneholder alle reelle tall større enn eller lik $2$.

Intervallet $\langle \gets, -4 \rangle$ inneholder alle reelle tall mindre enn $−4$.

Når vi finner løsningene på ulikhetene er vi ute etter hvilke intervaller den ukjente må være i for at ulikheten skal stemme.

Hvis svaret er at x må være større eller lik null, $x \geq 0$, kan vi skrive om det slik: 

$$x \in [0,\to \rangle $$

Symbolet «$\in$» leser vi som «element i» eller «medlem i».


```{admonition} Oppgave 2
: class: note

Nedenfor ser du grafen til funksjonen $g$. Bruk grafen og løs ulikheten $g(x)>0$. 

![](/bilder/ulikhet1.png)

```

```{admonition} Løsning
: class: dropdown

Vi kan finne ut for hvilke $x$-verdier funksjonsverdiene er positive. 

![](/bilder/ulikhet4.png)

Svaret kan vi da skrive slik: $x\in \langle -1, \ 4 \rangle$. 
```

```{admonition} Oppgave 3
: class: note

Bruk grafene nedenfor til å løse ulikheten  $f(x)>g(x)$. 

![](/bilder/ulikhet2.png)

```

```{admonition} Løsning
: class: dropdown

Figuren viser intervallet hvor $f(x)<g(x)$. 

![](/bilder/ulikhet3.png)

Svaret blir derfor at $f(x)<g(x)$ når $x\in \langle 0, 5\rangle$. 

```

```{admonition} Oppgave 3
: class: note

Nedenfor ser du grafen til funksjonen $g$. Bruk grafen og løs ulikheten $g(x)<0$. 

![](/bilder/ulikhet1.png)

```


```{admonition} Løsning
: class: dropdown

Vi skulle løse ulikheten $g(x)<0$. 

![](/bilder/ulikhet5.png)

Løsningen ble to intervaller! Hvordan skal vi da skrive svaret?

Vi kan skrive svaret slik:

$$x<-1 \text{ \ eller \  } x>4$$

For å gjøre det samme med intervaller må vi skrive

$$x \in \langle \gets,-1 \rangle \cup \langle 4 , \to \rangle $$

Vi må benytte et tegn for at begge intervallene skal være med i løsningen. Da skriver de to intervallene som en union og benytter tegnet $\cup$.

```



> La $A$ og $B$ være to mengder (for eksempel to intervall). Da eller
> 
> $$
 \begin{align*}
 A \cup B &= \text{mengden av alle x som er enten i $A$ eller i $B$ (eller begge)}\\
 A \cap B &= \text{mengden av alle $x$ som er både i $A$ og i $B$}
 \end{align*} $$
> ![](/bilder/snitt-union.png)
> 


## Ulikheter med digitale verktøy

I videoen nedenfor viser vi prinsippene bak løsning av ulikheter med digitale verktøy.

<div style="padding:56.25% 0 0 0;position:relative;"><iframe src="https://player.vimeo.com/video/300303859?h=bd7880ee30&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

<br>

```{admonition} Oppgave 4
: class: note

Bruk GeoGebra til å løse ulikheten:

$$ -x^2+2x< x-12$$


<iframe src="https://www.geogebra.org/classic/mbrz4xtp?embed" width="100%" height="600" allowfullscreen style="border: 1px solid #e4e4e4;border-radius: 4px;" frameborder="0"></iframe>
```

```{admonition} Fasit
: class: dropdown

$$ \mathcal L = \langle \leftarrow, -3 \rangle \cup \langle 4, \to \rangle $$


```