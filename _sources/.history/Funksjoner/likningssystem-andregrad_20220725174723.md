# Andregradslikningssystem


Likningssystem (eller likningssett) av første grad har du sett på tidligere. Nå er turen kommet til at minst én av likningene er av andre grad.

Målet er at du skal: 

* kunne løse likningssystem av andre grad både ved regning og med digitale hjelpemidler
* kunne finne skjæringspunkt med digitale verktøy

## Skjæringspunkt

Tidligere har du lært hvordan du kan finne skjæringspunktene mellom grafene til funksjonene nedenfor.

![](/bilder/skjaeringpunkt2.png)

Uten at vi nevnte det, er denne oppgaven en løsning av et likningssystem med andregradslikning. Bytter vi ut funksjonsnavnene med $y$ kan vi skrive likningssystemet slik:

$$
\left[
\begin{array}{lcr}
y &= &x^2-2 \\
y &= &x
\end{array}
\right]
$$

Vi er ute etter å finne $x$- og $y$-verdiene som passer i  likningssystemet. Vi kan gjøre det ved å benytte innsettingsmetoden. Her er likningene pent ordnet og vi kan sette inn for $y$. Da får vi denne likningen:

$$ x^2-2  = x$$

Likningssystemet kunne også sett slik ut.

$$ \left[ \begin{array}{lcr} x^2-y &= &2 \\y -x &= &0\end{array}
\right] 
$$

Hvorfor er det samme likningssystem som over?

Regn ut og sjekk at $x=-1 \wedge y=-1 \vee x=2 \wedge y=2$ er løsning av likningssystemet over.

> Symbolet $\wedge $ kan oversetter med ordet <strong>og</strong>. $x=-1 \wedge y=-1$  betyr at $x=-1$ og $y=-1$ må inntreffe samtidig.</p>
>
>Symbolet $\vee$ kan oversetter med ordet <strong>eller</strong>, enten den ene eller den andre løsningen.
>
> Det vil si at når løsningen er $x=-1 \wedge y=-1 \vee x=2 \wedge y=2$, betyr den ene løsningen er $x=-1 \wedge y=-1$ eller den andre løsningen er $x=2 \wedge y=2$.</p>

```{admonition} Oppgave 1
: class: note

Løs likningssystemet

$$
\left[
\begin{array}{lcr}
x^2+y &= &5 \\
2x+y &= &2
\end{array}
\right]
$$

```

```{admonition} Løsning
: class: dropdown

![](/bilder/liknssett2gr1.png)
```

## Løsning av likningssystem av andre grad

<div style="padding:56.25% 0 0 0;position:relative;"><iframe src="https://player.vimeo.com/video/339850498?h=7b2c2dec5b&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

## Løsning med digitale verktøy

Løs likningssystemet

$$\left[
\begin{array}{lcr}
x^2+y &= &5 \\
2x+y &= &2
\end{array}
\right]
$$

Denne oppgaven løste du tidligere. Her kan du se hvordan vi løser en slik oppgave med GeoGebra, hvor løsningen kan se slik ut: 

![](/bilder/cas-system.png)