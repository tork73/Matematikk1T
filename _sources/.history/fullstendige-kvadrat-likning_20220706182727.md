# Fullstendige kvadrat og likningsløsning

På denne siden skal du bruke det du har lært om faktorisering til

* å faktorisere andregradspolynomer
* å løse kvadratiske likninger. 

> Noen eksempler: 
>
> Faktoriser $x^2-2x+3$
>
> Løs likningene
>
> $x^2+2x-4=0$
>
> $x^2-4x=5$


## Et eksempel

Du ønsker å kunne løse likninger på formen 

$$ x^2+12x-64=0 $$ 

Her kan du ikke finne løsningen direkte uten at du først omformer likningen til noe du kan handtere. Det viser seg at denne likningen har samme løsningene som likningen

$$ (x+6)^2=100 $$ 

Det er derfor to løsninger: $ x=4$  og  $x=-16$. I videoen på neste side kan du se hvordan du kan omforme likninger til slike fullstendige kvadrater.

I videoen nedenfor kan du se hvordan du kan omforme likningen 

$$x^2+12x=64$$ 

til likningen 

$$ (x+6)^2=100$$ 

ved hjelp av arealbetraktninger. 

<div style="padding:56.25% 0 0 0;position:relative;"><iframe src="https://player.vimeo.com/video/320947391?h=c8be7ebbf7&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>


```{admonition} Oppgave 1 
: class: note

Bruk animasjonen nedenfor til å løse likningen

$$ x^2+6x=16$$

<iframe scrolling="no" src="https://tube.geogebra.org/material/iframe/id/daud3eyv/width/585/height/582/border/888888/rc/false/ai/false/sdz/false/smb/false/stb/false/stbh/true/ld/false/sri/true/at/preferhtml5" width="585px" height="582px" style="border: 0px;"> </iframe>


```

```{admonition} Løsning
: class: dropdown

Du får $(x+3)^2 = 16+9=25$. Dermed må $x+3 = \pm 5$. Vi får to løsninger: $x=2$ og $x=-8$. Den siste gir ikke mening med tanke på lengder i et rektangel, men det er like vel en løsning. 


```

## Fullstendige kvadrat

I denne videoen ser du nærmere på det siste leddet i et fullstendig kvadrat.

<div style="padding:56.6% 0 0 0;position:relative;"><iframe src="https://player.vimeo.com/video/291468250?h=a9f9253f53&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>


# Fullstendige kvadrat geometrisk

Videoen nedenfor forklarer geometrisk hvordan du kan gjøre et kvadrat fullstendige. Du får se at dersom du starter med uttrykket 

$$x^2+bx$$ 

så må du legge til $\dfrac{b}{2}$ for å få et fullstendig kvadrat: $ x^2+bx = \left(x+\dfrac{b}{2}\right)^2-\left(\dfrac{b}{2}\right)^2$.

<div style="padding:56.6% 0 0 0;position:relative;"><iframe src="https://player.vimeo.com/video/291469473?h=d4c5711f86&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

```{admonition} Oppgave 2
: class: note

Hva må $c$ være for at $x^2+8x+c$ skal være et fullstendig kvadrat?


```

## Faktorisering med fullstendige kvadrat

I denne video vil du se hvordan du kan benytte fullstendige kvadrat til å faktorisere et andregradsuttrykk. Følg med, og så vil det bli din tur etterpå.

<div style="padding:56.6% 0 0 0;position:relative;"><iframe src="https://player.vimeo.com/video/291469680?h=29f0db00f7&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>

## Fullstendige kvadrat og likningsløsning

Du har så langt sett at det kan være en fordel å omforme en likning på formen $x^2+6x=16$ til en likning på formen $(x+3)^2 =25$ 

Vi brukte et geometrisk resonnement for å få dette til. Men du kunne også starte med å gjøre $x^2+6x $ om til et fullstendig kvadrat: 

$$
\begin{align*}{1}
 x^2+6x &=16 \\
  & \Updownarrow \\
x^2+2 \cdot3x+\color{red}{3^2} &\color{black}{=16+}\color{red}{3^2} \\
  & \Updownarrow \\
    (x+3)^2&=25
    \end{align*}
$$




Nedenfor får du en likning som du kan løse ved å gjøre et kvadrat fullstendig.

```{admonition} Oppgave 3
: class: note

Løs likningen

$$ x^2+4x = 5 $$

ved å gjøre et kvadrat fullstendig

```

```{admonition} Løsning
: class: dropdown

Vi adderer 4 på begge sider av likningen:

$$ x^2+4x+\color{red}{4} \color{black}{=} 5+\color{red}{4}$$

Venstresiden er da et fulstendig kvadrat: 

$$ (x+2)^2 = 9$$

Vi får derfor:

$$x+2=\pm \sqrt{9}= \pm 3 $$

Altså har likningen to løsninger $x= 1$ og $x=-5$.  

```

I videoen nedenfor får du se hvordan du kan faktorisere et andregradspolynom og bruke dette til å løse en likning. 

<div style="padding:56.25% 0 0 0;position:relative;"><iframe src="https://player.vimeo.com/video/370280528?h=8fa38b1174&title=0&byline=0&portrait=0" style="position:absolute;top:0;left:0;width:100%;height:100%;" frameborder="0" allow="autoplay; fullscreen; picture-in-picture" allowfullscreen></iframe></div><script src="https://player.vimeo.com/api/player.js"></script>


```{admonition} Oppgave 4
: class: note

Faktoriser polynomet

$$ x^2-8x+12$$


```

Du har så langt sett på polynomer på formen 

$$ x^2+bx +c$$

Vi vil helt til slutt gi et tips hva du kan gjøre om du skal faktorisere et polynom på formen 

$$ 0,1x^2+0,2x-3,5$$

Hvis du først faktoriserer ut tallet foran $x^2$ får du 

$$0,1(x^2+2x-35)$$

Nå kan du fortsette med fullstendige kvadraters metode på polynomet i parentesen:

$$
\begin{align}
\overbrace{x^2+2x+\color{red}{1}}^{\text{fullstendig kvadrat}}\color{red}{-1}\color{black}-35&= (x+1)^2-6^2\\& =(x+1+6)(x+1-6)\\&=(x+7)(x-5)\end{align}$$

Altså er  \( 0,1x^2+0,2x-3,5 =0,1(x+7)(x-5) \) 

Nå har du lært en metode du kan bruke til å faktorisere andregradspolynom!